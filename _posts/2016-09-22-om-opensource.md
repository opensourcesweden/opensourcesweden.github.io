---
layout: post
title: Om inte Open Source funnes
subtitle: Tankar om öppen källkod
tags: [blogg]
---

### Om inte Open Source funnes
Vi var några som satt och pratade om Öppna programvaror eller som det heter på engelska – Open Software eller Open Source. Och så ställde någon frågan – ”Hur skulle det vara om inte Open Source funnes?”

Om inte Open Source funnes – tanken är svindlande. Öppen programvara finns i alla delar av samhället. Den enkla slutsaten blir att om man skulle ta bort all programvara som bygger på öppen källkod skulle samhället sluta fungera direkt på en gång!

#### Goodbye internet
Internet skulle inte finnas. De allra flesta servrar, routrar, switchar och andra system som finns på internet byggs med öppen källkod.

Google skulle inte finnas. Facebook tvärdö. Alla Mac-datorer skulle sluta fungera, Androidtelefonerna tystna.

#### Inga transporter
Moderna bilar skulle inte längre rulla, lastbilar och bussar stå still. Flygplan inte kunna lyfta. Tvättmaskiner sluta rotera.

#### Nöjes- och mediaindustrin gå i konkurs
Ett stort antal videospel skulle inte längre finnas. Musikindustrin inte tjäna pengar. KabelTv-bolagen gå i konkurs. Bokningssystem sluta fungera, penningtransaktioner inte kunna göras.

#### Open source finns i allting
Listan på samhällseffekter är skrämmande lång... Öppen programvara finns i precis allt vi har runt omkring oss. Säg någonting – och den innehåller åtminstone en komponent som är öppen och utan vilken systemet inte skulle fungera.

#### Wake up!
Ändå är det många som fortfarande tror att det enda vettiga som fungerar är stängd, inlåst programvara från några få stora internationella leverantörer...

Det är dags att vakna upp!

Öppen programvara är inte "nog här för att stanna" – öppen programvara har redan tagit över världen.

```
Visby 2016-09-22
Hillar Loor
```
